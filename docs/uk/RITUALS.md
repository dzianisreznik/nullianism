-----
# Ритуали Нулліянства

Ритуалі в нулліянстві — це практики, спрямовані на зміцнення цінностей пізнання, критичного мислення та створення спільноти.

1.  ### Квест (від англ. *Question*)
    Почніть ранок з питання. Протягом дня спробуйте знайти на нього чесну відповідь. Не соромтеся запитувати інших — тих, хто розбирається в питанні краще за вас.

2.  ### Бейзчекінг, або Ритуал подвійного фактчекінгу
    Якщо ви пишете змістовний коментар або пост, двічі перевірте достовірність викладеної інформації, бажано в різних джерелах. На знак того, що ви це зробили, поставте на початку свого повідомлення сакральний символ **0**. Це ваш знак відповідальності за свої слова.

3.  ### Жест чистого наміру
    Якщо під час живого спілкування ви хочете поставити запитання з щирої цікавості, а не заради суперечки, ви можете накреслити в повітрі пальцем нуль (0). Це покаже співрозмовнику чистоту ваших намірів. Той, кому адресоване запитання, виявить до нього особливу повагу.

4.  ### Нулліфікація
    Ментальна вправа для перевірки своїх аргументів на міцність. Задайте собі питання: «Якби хтось тими самими аргументами доводив щось, що я вважаю повною нісенітницею, чи змінив би я свою точку зору щодо цієї нісенітниці?». Це допомагає виявляти подвійні стандарти у власному мисленні.

5.  ### Коло Розуму
    Нулліянці запрошують друзів і знайомих додому для інтелектуального дозвілля: спільного перегляду фільмів, обговорення книжок, настільних ігор. Це сприяє створенню спільноти та поширенню ідей нулліянства через спільну діяльність. Особливо цінується гра *Fallacymania*, що навчає розпізнавати софізми в дискусіях.

6.  ### Антимолитва
    Замість того щоб звертатися по допомогу до абстрактних вищих сил, нулліянство закликає шукати розв'язання проблем через практичні кроки. Антимолитва — це процес:
    1.  Чітко сформулювати проблему.
    2.  Замислитися, що конкретно ви можете зробити для її розв'язання.
    3.  Оцінити, чи достатньо у вас знань.
    4.  Якщо ні — знайти, де їх можна отримати, або звернутися по допомогу до фахівців.
-----